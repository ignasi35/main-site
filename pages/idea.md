---
layout: page
title: Origen de la idea
permalink: /idea/
---

### Com sorgeix la idea? El primer incident

> Un matí, mentre esmorzava, la meva filla de 8 anys em va demanar que escrigués un missatge a la mare d'una amiga per a que li donés un encàrrec a la seva filla. Em vaig adonar que per no permetre-li l'ús del mòbil m'havia convertit en el seu secretari personal i li havia tret autonomia. Aquella mateixa tarda vam instal.lar telèfon fixe a casa i li vaig ensenyar a fer trucades.

> El pas següent va ser donar el número de telèfon fixe a les seves amigues. Ja que hi erem, també el vam donar a familiars, i els vam demanar que ens truquessin al fixe amb qualsevol excusa per a normalitzar-ne l'ús. Nosaltres mateixos, els adults de la casa, vam començar a canviar els nostres hàbits i a trucar al fixe en comptes del mòbil.

> El tercer pas va ser ensenyar-la a utilitzar el telèfon fixe. Una cosa que els adults donem per feta però que mai ens havia vist fer: com contestar una trucada o com marcar un número era tot un món per a ella. No tenia una llista de contactes amb fotos, només una llibreta amb noms i números, prefixes, i la necessitat de memoritzar alguns números importants.

Recuperar el telèfon fixe, permet:
 - potenciar l'autonomia dels infants
 - incentivar la comunicació verbal directa (sense missatges de text)
 - practicar hablitats com apuntar i recordar un encàrrec
 - disposar d'un dispositiu en cas d'emergencia
 - practicar com utilitzar un dispositiu senzill i específic per a una funció concreta, en lloc d'un dispositiu multifuncional com el mòbil

De retruc:
 - recuperar l'ús de l'agenda física de contactes ajuda a aprendre a organitzar la informació

### I a partir d'aquí?

Després d'aquesta experiència inicial, vam començar a parlar amb altres famílies i vam descobrir que moltes compartien la mateixa preocupació per l'ús excessiu de pantalles i mòbils entre els infants. Però **les discussions sovint anaven obrint més i més melons**: videojocsm, xarxes socials, seguretat online, educació digital, eines per a l'aprenentatge, recursos de codi obert... calia una mica d'ordre. I calia poder-nos enfocar en resoldre allò que tenim a l'abast i deixar al marge allò que no depèn de nosaltres.

Així doncs, ajuntant la idea de recuperar el telèfon fixe domèstic amb la idea de muntar una xarxa de Comerç Amic, va sorgir la idea de [{{ microsite.xarxafixa.title }}]({{ microsite.xarxafixa.url }}), un projecte per a fomentar l'ús del telèfon fixe. A continuació vam posar-nos a treballar en la creació del web **{{ title }}** on afegir la resta d'informació.


### I fer-ne un web sencer? 

L'existència d'[altres projectes similars](/projectes_similars/) que busquen reduir l'ús de pantalles reforçava la idea que hi havia un interès creixent en aquest tipus d'iniciatives. Fou durant una assamblea de la plataforma Aixeca el Cap que es va proposar compartir aquestes idees i experiències amb altres famílies interessades.

 **{{ title }}** no vol competir amb altres iniciatives sinó complementar-les, oferint idees per a que cada familia pugui actuar a casa seva i en el seu entorn més proper.
