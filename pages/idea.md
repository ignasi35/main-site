---
layout: page
title: Origen de la idea
permalink: /idea/
---

### Com sorgeix la idea? El primer incident

> Un matí, mentre esmorzava, la meva filla de 8 anys em va demanar que escrigués un missatge a la mare d'una amiga per a que li donés un encàrrec a la seva filla. Em vaig adonar que per no permetre-li l'ús del mòbil m'havia convertit en el seu secretari personal i li havia tret autonomia. Aquella mateixa tarda vam instal.lar telèfon fixe a casa i li vaig ensenyar a fer trucades.

> El pas següent va ser donar el número de telèfon fixe a les seves amigues. Ja que hi erem, també el vam donar a familiars. I insistir-los que ens truquessin al fixe amb qualsevol excusa per a normalitzar-ne l'ús. Nosaltres mateixos, els adults de la casa, vam començar a canviar els nostres hàbits i a trucar al fixe en comptes de al mòbil.

> El tercer pas va ser ensenyar-la a utilitzar el telèfon fixe. Una cosa que els adults donem per feta però que mai ens havia vist fer: com contestar una trucada, o com marcar un número era tot un món per a ella. No tenia una llista de contactes amb fotos, només una llibreta amb noms i números, prefixes, i la necessitat de memoritzar alguns números importants.

Recuperar el telèfon fixe, permet:
 - potenciar l'autonomia dels infants
 - incentivar la comunicació verbal directa (sense missatges de text)
 - practicar hablitats com apuntar i recordar un encàrrec
 - practicar com utilitzar un dispositiu senzill i específic per a una funció concreta, en lloc d'un dispositiu multifuncional com el mòbil

De retruc:
 - recuperar l'ús de l'agenda física de contactes ajuda a aprendre a organitzar la informació


### I fer-ne un web sencer? 

La idea de tornar a usar el telèfon fixe va sorgir al mateix temps que d'altres idees per a des-digitalitzar: 

La proliferació d'iniciatives locals i municipals per a muntar xarxa de [Comerç Amic](../llistat_comerc_amic/) només reforçava com d'útil era que els infants s'acostumessin a utilitzar eines senzilles. Potenciava la seva autonimia i resiliència en un món cada cop més digitalitzat. Però muntar una xarxa de Comerç Amic o posar telèfon fixe són accions que **només tenen èxit si s'aconsegueix una massa crítica d'usuaris**, només tenen èxit si es crea una xarxa.

L'existència d'altres projectes similars que busquen reduir l'ús de pantalles i tecnologia entre infants i adolescents (com el [Pacte d'Adolescència Lliure de Mòbils](https://pacto.adolescencialibredemoviles.es/) o [Aixeca el Cap](https://aixecaelcap.cat/manifest/)) reforçava la idea que hi havia un interès creixent en aquest tipus d'iniciatives. Fou durant una assaamblea de la plataforma Aixeca el Cap que es va proposar compartir aquestes idees i experiències amb altres famílies interessades.

 Per tots aquests motius, es va decidir crear aquest web per a compartir la idea.
