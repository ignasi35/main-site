---
layout: page
title: Sobre el Blog
permalink: /about/
---

Aquest web està dedicat a compartir experiències i recursos sobre eines digitals per a famílies amb infants.

L'objectiu és proporcionar informació útil i pràctica sobre com reduir l'ús de tecnologia en entorns educatius i domèstics amb l'objectiu de reduir la exposició a pantalles i la sobreestimulació dels infants.

### A qui va adreçat?

Aquest blog i el web d'[{{ site.main_site.title }}]({{ site.main_site.url }}) estan adreçats a famílies amb infants en edats d'entre 3 i 12 anys.

Existeixen iniciatives que pretenen pujar l'edat a la que les famílies donen un dispositiu mòbil als seus fills, com el [Pacte d'Adolescència Lliure de Mòbils](https://pacto.adolescencialibredemoviles.es). Però sovint les famílies consideren el problema quan la criatura és massa gran. Un infant de cilec mitjà (6-9 anys) ja està exposat a molts estímuls digitals a l'escola i a casa. La idea base d'[{{ site.main_site.title }}]({{ site.main_site.url }}) és acostumar les criatures a tecnologies alternatives com el telèfon fixe, els ordinadors de sobretaula, o bé eines digitals específiques per a l'aprenentatge i la creativitat.

La [idea original](../idea/) d'aquest projecte va sorgir d'una familia que va trobar en el telèfona fixe una eina molt útil per reduir l'ús de dispositius mòbils entre els seus fills. Però per a normalitzar l'ús del telèfon fixe entre infants, cal que es creï una xara d'usuaris. Cal que molts infants coneguin aquesta eina i la utilitzin de manera habitual. Per això, aquest blog està enfocat a compartir experiències i recursos amb altres famílies interessades en aquest tipus d'eines.

Així doncs, normalitzant l'ús del telèfon fixe (i altres eines alternatives a les digitals) entre infants de 3 a 12, aconseguirem que quan arribin a l'adolescència, tinguin menys necessitat d'utilitzar dispositius mòbils i puguin esperar més temps abans de rebre el seu primer smartphone.


### Àrees d'interès:

- Educació digital
- Eines per a l'aprenentatge
- Seguretat online
- Recursos gratuïts i de codi obert

Si teniu suggeriments o voleu compartir la vostra experiència amb alguna eina digital, no dubteu a [contactar-nos](../contacte)!
